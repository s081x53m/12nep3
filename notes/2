<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Doc</title>

    <script>
        document.addEventListener("contextmenu", function (evt) {
            evt.preventDefault();
        }, false);

        document.addEventListener("copy", function (evt) {
            // Change the copied text if you want
            evt.clipboardData.setData("text/plain", "Copying is not allowed on this webpage");

            // Prevent the default copy action
            evt.preventDefault();
        }, false);
    </script>

    <style>
        @import url('https://fonts.googleapis.com/css2?family=Open+Sans:wght@600&display=swap');

        /* NO SELECT + HIGHLIGHT COLOR */
        * {
            user-select: none;
            margin: 0;
            padding: 0;
        }

        *::selection {
            background: none;
        }

        *::-moz-selection {
            background: none;
        }


        /* styling text content */
        body {
            padding-top: 4px;
            padding-left: 15px;
            padding-right: 15px;
            line-height: 23px;
            text-align: justify;
            font-family: sans-serif;
            font-size: 16px;
            word-spacing: 2px;
        }

        center {
            font-weight: bold;
            font-size: 20px;
            line-height: 35px;
        }

        h3 {
            font-weight: bold;
            font-size: 18px;
        }

        span {
            font-weight: bold;
            font-size: 16px;
        }
    </style>
</head>

<body>
    <br>
    <center>पाठ २ <br>विरहिणी दमयन्ती</center>
    <br>
    <br>
    <h3>शब्दभण्डार</h3>
    <br>
    <span>१. दिइएका शब्द र अर्थबिच जोडा मिलाउनुहोस् :</span>
    <br>
    <br>
    <b>संयत</b> - मर्यादा वा सीमाभित्र रहेको
    <br>
    <br>
    <b>धूमिल</b> - स्पष्ट नदेखिने
    <br>
    <br>
    <b>कर्कोटक</b> - पुराणप्रसिद्ध आठ नागमध्ये एक
    <br>
    <br>
    <b>कन्दमूल</b> - माटामुनि जराका रूपमा फल्ने डल्लो वा लाम्चो फल
    <br>
    <br>
    <b>किंकर्तव्यविमूढ</b> - बिलखबन्द, यसो गरूँ कि उसो गरूँ भई जिल्ल परेको
    <br>
    <br>
    <b>निषाद</b> - एक प्राचीन जाति
    <br>
    <br>
    <b>वल्कल</b> - रुखको बोक्राद्वारा बनेको पोसाक
    <br>
    <br>
    <b>सैरन्ध्री</b> - रूपसज्जाको काममा खटिएकी सेविका
    <br>
    <br>
    <b>शिंशपा</b> - एक जातको रुख, सिसौ
    <br>
    <br>
    <b>देहयष्टि</b> - लौरो झैँ दुब्लो शरीर
    <br>
    <br>
    <b>दुकूल</b> - रेसमी पछ्यौरा
    <br>
    <br>
    <b>सार्थवाह</b> - व्यापारी लस्करको मुखिया

    <br>
    <br>
    <br>
    <br>

    <span>२. दिइएका अर्थ दिने शब्द पाठबाट खोज्नुहोस् :</span>
    <br>
    <br>
    <span>(क) आकाशमा उत्तरदेखि दक्षिणसम्म ज्योतिपुञ्जका रूपमा फैलिएका साना साना
        नक्षत्रको समूह</span>
    <br>
    - तारामण्डल
    <br>
    <br>
    <span>(ख) गाउने र बजाउने कलामा प्रवीण एक देवयोनि</span>
    <br>
    - यक्ष वा गन्धर्व
    <br>
    <br>
    <span>(ग) बस्न र केही राख्न हुने गरी गाराको सट्टा थाम हाली बनाइएको घरको गाराको
        बाहिरी भाग</span>
    <br>
    - पिँढी
    <br>
    <br>
    <span>(घ) सुसार गर्ने काममा खटिएको</span>
    <br>
    - सुसारे
    <br>
    <br>
    <span>(ङ) जनसाधारणको बसोबास भएको ठाउँ</span>
    <br>
    - जनपद

    <br>
    <br>
    <br>
    <br>

    <span>३. दिइएका टुक्कालाई अर्थ खुल्ने गरी वाक्यमा प्रयोग गर्नुहोस् :</span>
    <br>
    <br>
    <b>सुइँकुच्चा ठोक्नु</b>
    <br>
    गोपालले गाउभरिका मानिसहरुको त्रृण खाएर सहरतिर राति नै सुइँकुच्चा ठोकेछ ।
    <br>
    <br>
    <b>लम्पसार पर्नु</b>
    <br>
    अस्तिसम्म के के न गर्छु भनेर झगडा गरेर हिडने हरि आँज पछुताउँदै गाउँलेसामु
    लम्पसार परेको छ ।
    <br>
    <br>
    <b>आँखा लाग्नु</b>
    <br>
    हरि र सिताको जोडीमा दैवको आँखा लागेर होला आज छुट्टिएर बसेका छन् ।
    <br>
    <br>
    <b>मुख फोर्नु</b>
    <br>
    सधै सहेर बस्ने अनिताले आज सासुसामुहमुख फोरेर चोधाले बुढी अब हेपेको सहिदैन
    भनिन्छ ।
    <br>
    <br>
    <b>तातो लाग्नु</b>
    <br>
    वर्षभरि डुलेर समय बिताएपछि परीक्षाको अघिल्लो दिन तातो लागेर के गर्नु ?
    <br>
    <br>
    <b>तेल लगाउनु</b>
    <br>
    धरान जानका लागि राम बुबालाई तेल लाँउदै छ ।
    <br>
    <br>
    <b>सोत्तर हुनु</b>
    <br>
    पाक्ने बेलाको मकै बादरले सोत्तर बनाएछ ।

    <br>
    <br>
    <br>
    <br>

    <span>४. दिइएका शब्दको विपरीत अर्थ दिने शब्द पाठबाट खोजेर लेख्नुहोस् :</span>
    <br>
    <br>
    <b>दिन</b> - रात
    <br>
    <br>
    <b>दुःखी</b> - सुखी
    <br>
    <br>
    <b>उदाइसकेको</b> - अस्ताइसकेको
    <br>
    <br>
    <b>पराजय</b> - विजय
    <br>
    <br>
    <b>विजित</b> - अपराजिता
    <br>
    <br>
    <b>अपमान</b> - सम्मान
    <br>
    <br>
    <b>सूर्यास्त</b> - सूर्योदय
    <br>
    <br>
    <b>देब्रे</b> - दाहिने
    <br>
    <br>
    <b>वियोग</b> - मिलन

    <br>
    <br>
    <br>
    <br>

    <span>५. दिइएका पारिभाषिक शब्दलाई शब्दकोशीय अनुक्रममा मिलाउनुहोस् र शब्दकोशको
        सहायता लिई तिनको अर्थ पनि लेख्नुहोस् :</span>
    <br>
    <br>

    <b>अनुक्रममा मिलाइएको:</b>
    <br>
    अधिकृत, आदेश, टिप्पणी, निलम्बन, परिपत्र, फर्सोट, बढुवा, बेरुजु, भरपाई, राजस्व, सरुवा, स्पष्टीकरण
    <br>
    <br>

    <b>अधिकृत</b>
    <br>
    राजपत्राङ्कित वा सो सरहको कर्मचारी, कुनै अड्डा वा कार्यालय
    आदिको अधिकारप्राप्त व्यक्ति
    <br>
    <br>

    <b>आदेश</b>
    <br>
    कुनै काम कारबाईका बारेमा मन्त्री वा उच्च अधिकारीबाट दिइने
    निकासापुकासा वा निर्णयसम्बन्धी आज्ञा
    <br>
    <br>

    <b>टिप्पणी</b>
    <br>
    कठोर र गूढ अर्थको व्याख्या, टीका विशेष कुरा सम्झाउन लेखिने
    सानो लेख
    <br>
    <br>

    <b>निलम्बन</b>
    <br>
    पद, अधिकार वा दायित्वबाट रोक्का
    <br>
    <br>

    <b>परिपत्र</b>
    <br>
    विचार, सूचना, जानकारी आदिका निम्ति सम्बन्धित व्यक्ति,
    संस्था वा विभागलाई एकै बेहोरामा पठाइने आधिकारिक पत्र
    <br>
    <br>

    <b>फर्स्योट</b>
    <br>
    लेनदेन वा खरिदबिक्रीसम्बन्धी हरहिसाब चुक्ता गर्ने काम,
    छिनाफाना
    <br>
    <br>

    <b>बढुवा</b>
    <br>
    तल्लो पदबाट माथिल्लो पदमा वृद्धि हुने काम, पदोन्नती
    <br>
    <br>

    <b>बेरुजु</b>
    <br>
    रुजु गर्दा नमिलेको, रुजु नगरिएको वा नभएको
    <br>
    <br>

    <b>भरपाई</b>
    <br>
    कसैले अरुबाट कुनै वस्तु बुझी लिएको प्रमाणको रसिद
    <br>
    <br>

    <b>राजस्व</b>
    <br>
    मालपोत, भन्सारमहसुल, विभिन्न कर वा शुल्क आदिका रूपमा
    राज्यलाई प्राप्त हुने धन
    <br>
    <br>

    <b>सरुवा</b>
    <br>
    सङ्क्रामक, सर्ने किसिमको
    <br>
    <br>

    <b>स्पष्टीकरण</b>
    <br>
    छर्लङ्ग नभएका कुरालाई छर्लङ्ग पार्ने काम
    <br>
    <br>

    <br>
    <br>
    <br>

    <h3>बोध र अभिव्यक्ति</h3>
    <br>

    <span>
        <br>
        १. 'विरहिणी दमयन्ती' कथा पढी यसका आदि, मध्य र अन्त्यका मुख्य मुख्य घटना
        भन्नुहोस् ।</span>
    <br>
    <br>
    <b>कथाको आदि :</b>
    <br>
    <br>
    १. दमयन्ती आफ्ना पति नलको खोजीमा जङ्गलमा एक्लै
    हिँडिरहनु,
    <br><br>
    २. नागपुरुष कर्कोटकले दमयन्तीलाई जबर्जस्ती काँधमा बोकेर आफ्नो छाप्रोमा लैजानु,
    <br><br>
    ३. कर्कोटकले रक्सी खाएर उङ्न लागेको मौका छोपी छाप्रामा आगो लगाएर दमयन्ती भाग्न सफल हुनु,
    <br>
    <br>
    <br>
    <b>मध्य :</b>
    <br>
    <br>
    १. जङ्गलको बिचमा दमयन्तीको सार्थवाह शुचिभद्रसित भेट भै दुबै तलाउमा बस्नु,
    <br><br>
    २. जङ्गली हात्तीको कुल्चाइबाट साथका धेरै व्यक्तिको ज्यान जानु,
    <br><br>
    ३. सुरुमै रुख चढ्न सफल दमयन्तीसहित दशबाह्र जना मात्र हात्तीको कुल्चाइबाट बच्न सफल हुनु,
    <br>
    <br>
    <br>
    <b>अन्त्य :</b>
    <br><br>
    १. दमयन्तीले पति नललाई भेट्ने आशामा रुप बदली चेदी जनपद पुग्नु,
    <br><br>
    २. चेदीमा आफ्नै ठुलीआमा सुनन्दाका घरमा पहिचान बदलेर सैरन्ध्रीका रूपमा रही नलसँग मिलनको प्रतीक्षा गर्नु,

    <br>
    <br>
    <br>
    <br>

    <span>२. कथा पढी दिइएका प्रश्नको उत्तर दिनुहोस् :</span>
    <br>
    <br>
    <span>(क) दमयन्ती जङ्गलमा किन एक्लै हिँडिरहेकी हुन् ? </span>
    <br>
    दमयन्ती जङ्गलमा आफ्ना प्रति नलको खोजी गर्दै एक्लै हिँडिरहेकी हुन् ।
    <br>
    <br>
    <span>(ख) दमयन्तीले यात्रा गरेका मुख्य ठाउँ कुन कुन हुन् ?</span>
    <br>
    दमयन्तीले यात्रा गरेका मुख्य ठाउँहरू कर्कोटक नागहरूको बस्तीमा रहेको
    नागयुवकको छाप्रो, बस्ती नजिकैको घनघोर जङ्गल, सानो खोला, पद्मसौबन्धिक तलाउ,
    चेदी जनपद हुन् ।
    <br>
    <br>
    <span>(ग) जङ्गली हात्तीको आक्रमणबाट बच्न दमयन्ती कसरी सफल भइन् ?</span>
    <br>
    दमयन्ती एउटा अग्लो रुखमाथि चढेर बसेकाले जङ्गली हात्तीको
    आक्रमणबाट बच्न दमयन्ती सफल भइन् ।

    <br>
    <br>
    <br>
    <br>

    <span>३. कथा पढी दिइएका घटनालाई क्रम मिलाई लेख्नुहोस् :</span>
    <br>
    <br>
    (क) आफ्ना पति नलको खोजीमा दमयन्ती जङ्गलमा एक्लै हिँडिरहनु
    <br>
    <br>
    (ख) नागपुरुष कर्कोटकले दमयन्तीलाई जबर्जस्ती बोकेर लैजानु
    <br>
    <br>
    (ग) कर्कोटकले रक्सी खाएर उड्न लागेको मौका छोपी छाप्रामा आगो लगाएर दमयन्ती
    भाग्न सफल हुनु
    <br>
    <br>
    (घ) जङ्गलको बिचमा दमयन्तीको सार्थवाह शुचिभद्रसित भेट हुनु
    <br>
    <br>
    (ङ) शुचिभद्रको सार्थसँगै हिँडेकी दमयन्ती पद्मसौगन्धिक तलाउमा वास बस्नु
    <br>
    <br>
    (च) जङ्गली हात्तीको कुल्चाइबाट सार्थका धेरै व्यक्तिको ज्यान जानु
    <br>
    <br>
    (छ) रुख चढ्न सफल दमयन्तीसहित दशबाह जना मात्र हात्तीको कुल्चाइबाट बच्न सफल
    हुनु
    <br>
    <br>
    (ज) दमयन्ती चेदी जनपद पुग्नु
    <br>
    <br>
    (झ) चेदीमा आफ्नै ठुलीआमा सुनन्दाका घरमा पहिचान बदलेर सैरन्ध्रीका रूपमा रही
    नलसँग मिलनको प्रतीक्षा गर्नु

    <br>
    <br>
    <br>
    <br>

    <span>४. कथामा प्रयुक्त पौराणिक पात्रका नाम भन्नुहोस् र तिनको भूमिका वर्णन
        गर्नुहोस् ।</span>
    <br>
    <br>
    <b>नल</b>
    <br>
    निषधका राजा, दमयन्तीको पति, कथामा प्रत्यक्ष भूमिका नभएको
    <br>
    <br>
    <b>दमयन्ती</b>
    <br>
    रानी, नलकी पत्नी, कथाको मुख्य नारी पात्र, शीर्ष तथा केन्द्रीय भूमिका
    <br>
    <br>
    <b>पुष्कर</b>
    <br>
    नलको भाइ, दमयन्तीको सपनामा आएको
    <br>
    <br>
    <b>नागयुवक</b>
    <br>
    कर्कोटक जातिको नाग, नकारात्मक चरित्रमा देखिएको
    <br>
    <br>
    <b>शुचिभद्र</b>
    <br>
    एक सेठ, सार्थवाह, सहायक भूमिका
    <br>
    <br>
    <b>सुबाहु</b>
    <br>
    चेदीका राजा, सुनन्दाको पति, प्रत्यक्ष भूमिका नभएको
    <br>
    <br>
    <b>सुनन्दा</b>
    <br>
    दमयन्तीकी ठुलीआमा, अन्त्यमा सानो भूमिका ।

    <br>
    <br>
    <br>
    <br>

    <span>५. दिइएको कथांश पढी सोधिएका प्रश्नको उत्तर दिनुहोस् :</span>
    <br>
    <br>
    <span>(क) 'मानिसको परिचय शरीरले भन्दा पनि उसको मस्तिष्क र हृदयले दिन्छ' भन्नुको
        तात्पर्य के हो ?</span>
    <br>
    मनिषको शरीर एक परिवर्तित मुलक वस्तु हो । आज अत्येन्त सुन्दर भएको शरीर भोलि कुरूप हुन पनि सक्छ ।
    मानिसको परिचय उसको शरीर अर्थात् रूपसँग हुँदैन । मानिसको विचार, हृदय सही, सफा हुनु पर्छ । विचार र हृदय सफा भएको
    व्यक्ति नै असल र महान् हो । दमयन्तीले आफ्नो रूपलाई विकृत बनाए पनि उनको
    विचार र हृदय सफा थियो । अतः मानिस बाहिरी बोक्रे रूपले नभएर आन्तरिक गुणले उसको परिचय दिलाउँछ भन्नु नै माथिको भनाईको
    तात्पर्य हो ।
    <br>
    <br>
    <span>(ख) दमयन्तीले आफ्नो रूप किन बदलेकी हुन् ?</span>
    <br>
    दमयन्तीले नागयुवकजस्ता खराब चरित्रबाट उम्केर भाग्न सफल भएपछि पुनः त्यस्ता व्यक्तिबाट बलजफ्ती गर्न नपाओस्, त्यस्ता
    कुनैले देखिहाल्यो भने पनि कुरूप र बौलाही ठानेर त्यस्ताले आक्रमण नगरुन् भन्ने विचारले दमयन्तीले आफ्नो रुप वदलेकी हुन्
    । अतः दमयन्तीले दानवीय प्रवृत्ति भएका विवेकहीन कामुक, दुष्ट प्रवृत्ति भएका तत्ववाट आफ्नो सुरक्षार्थ आफ्नो रुप वदलेकी
    हुन् ।

    <br>
    <br>
    <br>

    <span>६. दिइएको कथांश पढी सोधिएका प्रश्नको उत्तर लेख्नुहोस् :</span>
    <br>
    <br>
    <span>(क) माथिको अनुच्छेदमा कस्तो परिवेशको चित्रण गरिएको छ ?</span>
    <br>
    माथिको अनुच्छेदमा रातीको समयको कालोनिलो आकाशमा विभिन्न तारामण्डलहरूको मनमोहक
    परिवेश चित्रण गरिएको छ । प्रकृतिको सुन्दर दृश्यले दमयन्तीको सोचलाई सङ्गीतमय
    बनाएको छ । अतः माथिको अनुच्छेदमा अपूर्व रात्रीकालीन सुन्दर परिवेशका साथै विक्षिप्त मानसिक परिवेशको बेजोड चित्रण
    गरिएको छ ।
    <br>
    <br>
    <span>(ख) आकाश र दमयन्तीको हृदयका बिच के समानता छ ?</span>
    <br>
    आकाश र दमयन्ती दुबैको हृदय सुन्दर छ । पातला बादले सुन्दर आकाशलाई
    धूमिल बनाए जस्तै दमयन्तीको हृदय पनि पीडा र वेदनाले धूमिल बनेएको छ । यसरी आकाश र
    दमयन्तीको हृदयका बिच धेरै समानता छ ।

    <br>
    <br>
    <br>

    <span>७. समीक्षात्मक उत्तर लेख्नुहोस् :</span>
    <br>
    <br>
    <span>(क) 'नारी प्रेम र संघर्षका प्रतिमूर्ति हुन्' यस भनाइलाई कथाका आधारमा
        पुष्टि गर्नुहोस् ।</span>
    <br>
    <br>
    बौद्धिक एवं दार्शनिक चिन्तन भएका वरिष्ठ आख्यानकार मदनमणि दिक्षित (वि. सं. १९७८-२०७६) द्वारा रचित 'विरहिणी दमयन्ती'
    पौराणिक विषयवस्तुमा आधारित नारीप्रधान कथा हो । यस कथामा पतिवियोगको पीडा र व्यथामा आधारित यात्रा वर्णन गरिएको छ ।
    दमयन्तीको जीवनमा सङ्कट, दुःख र विपत्तिको जतिसुकै चक्रवात मडारिए पनि इज्जत र चरित्रका सुन्दर आभूषण पहिरिएर आफ्नो
    प्रेम प्राप्तिका लागि जस्तोसुकै प्रतिकूल अवस्थामा पनि सतिसालझैँ अविचलित हृदयका साथ विघ्नबाधालाई चिर्दै साहसी
    यात्रामा उनि अगाडि बढेकी छिन् ।
    <br>
    <br>
    कर्कोटक नाघहरुको घनघोर जङ्गलको छाप्रोमा छोडेर पति नल हिँडेपछि दमयन्ती आफ्ना प्राणप्रिय पतिलाई
    खोज्न हिँड्छिन् । दमयन्तीले नलसित आनन्दित र सुखी जीवन बिताएकी थिइन् । नल हराएपछि आफुसँग नल छैनन् भन्ने कुरामा उनी
    विश्वास नै गर्न सकिरहेकी थिइनन् । दमयन्तीले उक्त घनघोर जङ्गलको सुगन्धमा, प्रत्येक फूल र हरिया पातमा, वनमा देखिने
    चराचुरुङ्गी, मृग र पशुहरुमा नलकै रूप देख्थिन् । मलाई यसरी दुःखित नतुल्याऊ, मबाट लुकेर नवस भन्दै बोटविरुवासँग, फूल र
    लहरासँग रुँदै पुकार गर्दै दमयन्ती हिँडिरहन्छिन् । नलसँग भएको वियोगले गर्दा उनको हृदय भस्मीभूत हुँदै गएको थियो ।
    साँच्चै नै उनले नललाई आफ्नो प्राण भन्दा पनि बढि माया गर्थिन तर परिस्थितिले उनीहरुलाई टाढा बनाएको थियो । नलको खोजीमा
    दमयन्ती भोकी, अर्धनान, विचित र शिथिल भइसकेकी थिइन् । कर्कोटकले जवरजस्ती वोकेर आफ्नो छाप्रोमा लाँदा युक्तिपूर्वक
    उम्कन सफल हुन्छिन् । तीन दिनसम्म जङ्गलमा विह्वल हुँदै हिँडेकी दमयन्ती निषाद र नागको वस्ती देख्दा कुरुप र वौलाही ठानी
    पुनः कसैको आक्रमण नहोस् भनी विकृत रुप बनाई पतिकै खोजीमा अगाडि बढ्‌छिन् । सार्थवाह शुचिभद्रसँग भेट भएपछि सँगै तलाउमा
    बास बस्दा हात्तीको आक्रमणबाट पनि उनी बाँच्न सफल हुन्छिन् । त्यस पछि चेदीमा पुगेर आफ्नो वास्तविक परिचय बदली आफ्नै
    ठुलीआमाको घरमा पति नलको खोजीमा काम गर्न थालिछन् ।

    <br>
    <br>
    अतः दमयन्तीले घनघोर जङ्गलमा गरेको सङ्घर्ष आफ्नो प्रेम अर्थात पतिको खोजीका लागि थियो । उक्त घनघोर जंगलमा कसैको मतलव
    नगरि उनी आफ्नो प्रेमको खोजीमा निरन्तर लागि रहिन् । दमयन्ती दृढ भएर आफ्नो लक्ष्यमा विभिन्न कठिन बाधालाई झेल्दै
    गन्तव्यतिर बढेको देखाएर कथाकारले 'नारी प्रेम र सङ्घर्षका प्रतिमूर्ति हुन' भन्ने पुष्टि गरेका छन् ।

    <br>
    <br>
    <br>

    <span>(ख) दमयन्तीले आफ्नो जीवनमा आइपरेका समस्याको समाधानका लागि कुन कुन उपाय
        अवलम्बन गरेकी छन् ?</span>
    <br>
    <br>
    बौद्धिक एवं दार्शनिक चिन्तन भएका वरिष्ठ आख्यानकार मदनमणि दिक्षित (वि. सं. १९७८-२०७६) द्वारा रचित 'विरहिणी दमयन्ती'
    पौराणिक विषयवस्तुमा आधारित नारीप्रधान कथा हो । यस कथामा पतिवियोगको पीडा र व्यथामा आधारित यात्रा वर्णन गरिएको छ ।
    दमयन्तीको जीवनमा सङ्कट, दुःख र विपत्तिको जतिसुकै चक्रवात मडारिए पनि इज्जत र चरित्रका सुन्दर आभूषण पहिरिएर आफ्नो
    प्रेम प्राप्तिका लागि जस्तोसुकै प्रतिकूल अवस्थामा पनि सतिसालझैँ अविचलित हृदयका साथ विघ्नबाधालाई चिर्दै साहसी
    यात्रामा उनि अगाडि बढेकी छिन् ।
    <br>
    <br>
    कर्कोटक नाघहरुको घनघोर जङ्गलको छाप्रोमा छोडेर पति नल हिँडेपछि दमयन्ती आफ्ना प्राणप्रिय पतिलाई
    खोज्न हिँड्छिन् । पीपलको फेदमा निद्रालीन अवस्थामा तर्सेर व्युइँदा कामुक कर्कोटक नागयुवकले जबरजस्ती बोकेर आफ्नो
    छाप्रोमा लैजाँदा ठुलो समस्यामा पर्छिन् । नागयुवकसँग प्रेमपूर्वक उपस्थित भएर
    मदिरामा मस्त बनाएर झुपडीमा आगो लगाएर भाग्न सफल हुन्छिन् । तीन दिनसम्म जङ्गलमा विह्वल हुँदै हिँडेकी दमयन्ती निषाद र
    नागको वस्ती देख्दा कुरुप र वौलाही ठानी पुनः कसैको आक्रमण नहोस् भनी विकृत रुप बनाई पतिकै खोजीमा अगाडि बढ्‌छिन् ।
    सार्थवाह शुचिभद्रसँग भेट भएपछि सँगै तलाउमा बास बस्दा हात्तीको आक्रमणबाट पनि उनी बाँच्न सफल हुन्छिन् । त्यसपछि पति
    प्राप्तिको अभीष्ट लक्ष्य प्राप्तिका लागि उनी चेदी जनपदतर्फ लाग्छिन् । आफूलाई चेदीराज सुवाहु र ठुलीआमा रानी सुनन्दाले
    नचिनुन् कुनै अप्ठ्यारो समस्या कोल्न नपरोस् भनी भनी भेष बदली सुनन्दाकी छोरीकी सुसारे सैरन्ध्री वनी पति फेला पारी
    छाड्ने अठोट गर्छिन् ।
    <br>
    <br>
    अन्ततः दमयन्तीले आइपरेका समस्याहरुलाई समाधान गर्नका जुक्ति बुद्धि लगाएर समय र परिस्थिथिअनुसार चलाखीपूर्ण तरिकाले
    वललाई बुद्धिले पछारेकी मात्र छैनन् भवितब्य समस्याको समेत मध्यनजर राखी दूरदृष्टिका साथ विभिन्न उपायहरु अवलम्बन गरेकी
    छन् ।

    <br>
    <br>
    <br>

    <span>(ग) आफ्नो दृढ सङ्कल्प पूरा गर्न मानिस जतिसुकै सङ्घर्ष गर्न पनि तयार हुन्छ
        भन्ने कुरा 'विरहिणी दमयन्ती' कथाका आधारमा पुष्टि गर्नुहोस् ।</span>
    <br>
    <br>
    बौद्धिक एवं दार्शनिक चिन्तन भएका वरिष्ठ आख्यानकार मदनमणि दिक्षित (वि. सं. १९७८-२०७६) द्वारा रचित 'विरहिणी दमयन्ती'
    पौराणिक विषयवस्तुमा आधारित नारीप्रधान कथा हो । यस कथामा पतिवियोगको पीडा र व्यथामा आधारित यात्रा वर्णन गरिएको छ ।
    दमयन्तीको जीवनमा सङ्कट, दुःख र विपत्तिको जतिसुकै चक्रवात मडारिए पनि इज्जत र चरित्रका सुन्दर आभूषण पहिरिएर आफ्नो
    प्रेम प्राप्तिका लागि जस्तोसुकै प्रतिकूल अवस्थामा पनि सतिसालझैँ अविचलित हृदयका साथ विघ्नबाधालाई चिर्दै साहसी
    यात्रामा उनि अगाडि बढेकी छिन् ।
    <br>
    <br>
    यस कथाका आधारमा हेर्दा कर्कोटक नागहरुको घनघोर जङ्गलमा पति निषधराज नलसँग आनन्दित र सुखी जीवन बिताएकी कथाकी नायिका
    रानी वैदर्भी कन्या मयन्ती पतिवियोगमा विरहिणी बनेपछि पतिको खोजीमा निस्कँदा सङ्कट, दुःख र विपत्तिजस्ता समस्याहरुको
    चक्रवातले घेरिएकी छिन् । आफ्नो सतित्व रक्षका लागि होस् वा जीवनरक्षाका लागि दमयन्तीले आइपरेका समस्याहरुलाई समाधान
    गर्नका जुक्ति बुद्धि लगाएर समय र परिस्थिथि अनुसार चलाखीपूर्ण तरिकाले बललाई वुद्धिले पछारेकी मात्र छैनन् भवितब्य
    समस्याको समेत मध्यनजर राखी दूरदृष्टिका साथ विभिन्न उपायहरु अपनाएकी छिन् । समस्या समाधानका लागि उनी धैर्य, साहस, आँट,
    सङ्घर्षकी प्रतिमूर्तिका रुपमा देखिन्छिन् । समस्या भागेर हैन जागेर समाधान हुन्छ, बललाई बुद्धिले पछार्न सकिन्छ,
    सङ्घर्ष नै जीवन भएकाले सङ्घर्षशील बन्नुपर्छ, जीवनमा सधैँ आशावादी बन्नुपर्छ, समय र परिस्थितिअनुसार चल्न सक्नुपर्छ
    जस्ता जीवनोपयोगी सन्देशहरु यो कथा उच्च कोटिको बन्न पुगेको छ । अतः यसप्रकार आफ्नो
    दृढ सङ्कल्प पूरा गर्न मानिस जतिसुकै सङ्घर्ष गर्न पनि तयार हुन्छ भन्ने कुरा
    नारी पात्र दमयन्तीका माध्यमबाट पुष्टि गरेका छन् ।

    <br>
    <br>
    <br>

    <span>८. तलको अनुछेद पढी सोधिएका प्रश्नको उत्तर दिनुहोस :</span>
    <br><br>
    <span>(क) किन मनलाई कल्पनाको कारक मानिएको हो ?</span>
    <br>
    संसारको कल्पना गर्ने एक मात्र इन्द्रिय भएकाले मनलाई कल्पनाको कारक मानिएको हो ।
    <br><br>

    <span>(ख) मन नित्य परिवर्तनशील छ भन्नुको तात्पर्य के हो ?</span>
    <br>
    मन नित्य परिवर्तनशील छ भन्नुको तात्पर्य मन कहिल्यै पनि अस्थिर र एकनासको हुदैन हो ।
    <br><br>

    <span>(ग) आत्मज्ञानीहरूका विचारमा मन र संसारको सम्वन्ध कस्तो छ ?</span>
    <br>
    आत्मज्ञानीहरूका विचारमा संसार भएमा मात्र मन हुने र मन भए मात्र संसार हुने भएकाले मन र संसारको सम्बन्ध घनिष्ठ रहेको छ
    ।
    <br><br>

    <span>(घ) मनलाई किन सुख र दुःखको कारण भनिएको हो ?</span>
    <br>
    मानिसलाई सुख र दुःखको अनुभव गराउने मुख्य कार्य नै मनको भएकाले मनलाई सुख र दुःखको कारण भनिएको हो ।

    <br>
    <br>
    <br>
    <br>

    <span>९. बेरोजगारी समाधानका उपाय शीर्षकमा १५० शब्दसम्मको टिप्पणी लेख्नुहोस् :</span>
    <br><br>
    <p style="text-align: center; font-weight: bold;">बेरोजगारी समाधानका उपाय</p>
    <br>
    कुनै पनि जागिर, पेशा वा काम गर्ने अबसर नपाएको अवस्था बेरोजगारी हो । नेपालमा बेरोजगारी समस्याको धेरै कारणहरु छन् । पहिलो सरकारले विद्यालय तहमा प्राविधिक शिक्षा दिन सकेको छैन । दोस्रो कारखाना र उद्योगहरु  रोजगारीको माग पूरा गर्न राम्रोसँग फस्टाएका छैनन् । अर्को, धेरै मानिसहरु को लक्ष्य सरकारी
    जागिर मात्र हो, जो पर्याप्त छैन । नेपाल कृषि मा धनी छ, तर धेरै शिक्षित मानिसहरु खेती मा काम गर्न चाहँदैनन् र कृषि क्षेत्र
    को पर्याप्त विकास छैन । यसबाहेक नेपाल मा पर्यटनको संभावनाहरु धेरै छ जसले रोजगार प्रदान गर्न सक्छ तर
    पर्यटन राम्रो र सन्तोषजनक ढंगले विकसित भएको छैन । बारम्बार हुने राजनैतिक विकारले कारखानाहरु र कम्पनीहरु लाई विकसित
    गर्न को लागी हतोत्साहित गरेको छ । नतिजाको रूपमा मानिसहरु नेपालमा जागिर पाउने बारेमा निराश छन् ।
    <br><br>

    बेरोजगारी को समस्या समाधान गर्नु पर्छ । सबै क्षेत्रका मानिसहरूले यस सन्दर्भमा केहि गर्नै पर्छ । सरकारले विद्यालय
    स्तरबाट प्राविधिक र व्यावहारिक शिक्षा प्रदान गर्ने नीति बनाउनुपर्छ । यो साँच्चै विद्यार्थीहरुलाई परिपक्व हुँदा
    उनीहरुको समुदायमा केहि काम गर्नको लागी मद्दत गर्दछ । अर्को मानिसहरुलाई उपकरणहरु प्रधान गरि उनीहरुलाई नयाँ खेती विधिहरुलाई लागू गर्न को लागी सक्षम बनाउन पर्छ । त्यसै गरी, पर्यटन को व्यापक विकास हुनु पर्छ । नेपालमा अवस्थित
    कारखाना र उद्योगहरुलाई सुधार गर्नु पर्छ र नयाँ उद्योगहरुलाई बदल्न को लागी स्थापित गर्नु पर्छ ।
    युवाहरुलाई अन्य देशहरुमा जानबाट रोक्नु पर्छ र उनीहरुलाई येही केहि प्रकार को रोजगार मा संलग्न गराउनु पर्दछ । यसले जनताको जीवनस्तर बढाउनेछ र अप्रत्यक्ष रुपमा धेरै रोजगारी सृजना हुनेछ ।
    <br><br>


    बेरोजगारी को समस्या जनता र राष्ट्र को आर्थिक बृद्धि को बिरुद्ध छ । एक व्यक्ति को प्रयास वा एक समुदाय को प्रयास वा
    मात्र सरकार को प्रयासले यो भयानक समस्याको समाधान पर्याप्त छैन । सबैले समाजमा रोजगारी सृजना गर्न को लागी
    केहि गर्नु पर्छ । तब मात्र युवा शक्ति राष्ट्रको विकासमा उपयोग
    हुन्छ । साथै नेपाल सरकारले बेरोजगारी समस्यामा ध्यान दिनुपर्छ र नेपालमा बेरोजगारी समस्या नियन्त्रण र न्यूनीकरण गर्न उचित र
    प्रभावकारी नीति बनाउनु पर्छ ।
    <br><br>
    <br><br>

</body>

</html>