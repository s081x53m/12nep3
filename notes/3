<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Doc</title>
    <script>
        document.addEventListener("contextmenu", function (evt) {
            evt.preventDefault();
        }, false);
        document.addEventListener("copy", function (evt) {
            // Change the copied text if you want
            evt.clipboardData.setData("text/plain",
                "Copying is not allowed on this webpage"); // Prevent the default copy action
            evt.preventDefault();
        }, false);
    </script>
    <style>
        @import url('https://fonts.googleapis.com/css2?family=Open+Sans:wght@600&display=swap');

        /* NO SELECT + HIGHLIGHT COLOR */
        * {
            user-select: none;
            margin: 0;
            padding: 0;
        }

        *::selection {
            background: none;
        }

        *::-moz-selection {
            background: none;
        }

        /* styling text content */
        body {
            padding-top: 4px;
            padding-left: 15px;
            padding-right: 15px;
            line-height: 23px;
            text-align: justify;
            font-family: sans-serif;
            font-size: 16px;
            word-spacing: 2px;
        }

        center {
            font-weight: bold;
            font-size: 20px;
            line-height: 28px;
        }

        h3 {
            font-weight: bold;
            font-size: 18px;
        }

        span {
            font-weight: bold;
            font-size: 16px;
        }
    </style>
</head>

<body>

    <br>
    <center>घनघस्याको उकालो काट्ता</center>

    <br>
    <br>
    <h3>शब्दभण्डार</h3>

    <br>
    <span>१. शब्द र अर्थको जोडा मिलाउनुहोस् :</span>
    <br><br>
    <b>सुदूर</b> - धेरै टाढाको
    <br>
    <br>
    <b>स्नेह</b> - माया, प्रेम
    <br>
    <br>
    <b>सँगाल्नु</b> - कुनै कुरा जोगाएर राख्नु
    <br>
    <br>
    <b>अद्वितीय</b> - अतुलनीय
    <br>
    <br>
    <b>सहारा मरुभूमि</b> - संसारको एउटा ठूलो मरुभूमि
    <br>
    <br>
    <b>दृष्टिपात</b> - हेर्ने काम, आँखाले ठम्याउने काम
    <br>
    <br>
    <b>काँचुली</b> - शरीरबाट अलग हुने, सर्पको पातलो छाला
    <br>
    <br>
    <b>अनन्त</b> - कहिल्यै अन्त नहुने
    <br>
    <br>
    <b>गाड</b> - खोलो
    <br>
    <br>
    <b>ढुङ्ग्यानी</b> - ढुङ्गैढुङ्गा भएको
    <br>
    <br>
    <b>विकट</b> - अप्ठेरो, कठिन
    <br>
    <br>
    <b>यथेष्ट</b> - पर्याप्त, चाहिँदो, पुग्दो
    <br>
    <br>
    <b>भयावह</b> - डरलाग्दो
    <br><br><br><br>
    <span>२. शब्दकोशको सहायताले तलका शब्दको अर्थ लेख्नुहोस् :</span>
    <br><br>
    <b>अररो</b> - जाडाले कक्रिएको, अरट्ठ परेको
    <br>
    <br>
    <b>अग्घोर</b> - ज्यादै, निकै
    <br>
    <br>
    <b>उग्राउनु</b> - गाई, भैंसी आदि पशुले निलिसकेको घाँस, पराल आदि फेरि मुखमा फर्काई चपाउनु
    <br>
    <br>
    <b>चरन</b> - गाईवस्तु चराउने बाँझो जमिन
    <br>
    <br>
    <b>विरहलाग्दो</b> - दुःख लाग्दो
    <br>
    <br>
    <b>कुर्लनु</b> - रिसले कराउनु
    <br>
    <br>
    <b>आकृति</b> - कुनै वस्तु वा व्यक्तिको स्वरूप, आकार
    <br>
    <br>
    <b>सहृदय</b> - कोमल हृदय भएको, दयालु
    <br>
    <br>
    <b>मरुद्यान</b> - मरुभूमिको रसिलो जमिन
    <br>
    <br>
    <b>यत्रतत्र</b> - जताततै, सबैतिर
    <br><br><br><br>
    <span>३. तलका कुनै पाँचओटा टुक्काको प्रयोग गरी एक अनुच्छेदमा गाउँमा रहेका आफन्त वा साथीको घर जाँदाको संस्मरण
        लेख्नुहोस् :</span>
    <br><br>
    <i>ह्याकुलाले छोप्नु, रातोपिरो हुनु, निथ्रुक्क भिज्नु, फिटफिटी पर्नु, मक्ख पर्नु, कानमा तेल हाल्नु, हुरुक्क हुनु,
        नाक ठाडो पार्नु, हातमुख जोर्नु, श्री गणेश गर्नु, फत्ते गर्नु, दुनो सोझ्याउनु, लखतरान हुनु</i>
    <br><br>

    <br>
    <p style="font-weight: bold; text-align: center;">साथीको घर जाँदा</p>
    <br>
    कक्षा ११ मा पढ्दा परियोजना कार्यका लागि म साथीको घर गएको थिएँ । बाटामा अकस्मात् मेघ गर्जंदै पानी परेर म निथ्रुक्क
    भिजें । साथीको घर निकै टाढा भएकाले लखतरान हुँदै साथीको घर पुगेँ । मलाई देखेर साथी मक्ख पर्‍यो । साथी आएको भन्दै उसले
    घरमा गर्वले नाक ठाडो पायो । खाजा खाएर साथी र मैले परियोजना कार्य फत्ते गयौँ ।
    <br><br><br>
    <span>४. पाठमा प्रयोग भएका निम्नलिखित स्थानीय भाषिका तथा कथ्य बोलीको सही रूप लेख्नुहोस् :</span>
    <br><br>
    बाटामी - बाटामा
    <br>
    गाड - खोला
    <br>
    पर्तिर - परतिर
    <br>
    पडन्छ - पर्छ
    <br>
    अलेलि - अलिअलि
    <br>
    जेमराज - यमराज

    <br><br><br><br><br>
    <h3>बोध र अभिव्यक्ति</h3>

    <br>
    <br>
    <span>१. नियात्रा पढी त्यसका मुख्य मुख्य घटना भन्नुहोस् ।</span>
    <br><br>
    - सुदूरपूर्वको व्यक्ति सुदूरपश्चिमको यात्रामा निस्कनु
    <br>
    <br>
    - लेखक राष्ट्रवादी मान्छे भएकाले राष्ट्रका हरेक भागलाई उत्तिकै माया गर्नु
    <br>
    <br>
    - संसार र देशका अन्य भागले काँचुली फेरे पनि घनघस्याको उकालो जस्ताको तस्तै हुनु
    <br>
    <br>
    - लेखकले घनघस्याको मानवीकरण गर्दै सेतीसँग तुलना गर्नु
    <br>
    <br>
    - प्रकृतिसँग जुध्नु लेखकका लागि जीवनको रमाइलो हुनु
    <br>
    <br>
    - बेलायतको हिउँभन्दा लेखकलाई सतबाँझको हिउँ आफ्नो र आत्मीय लाग्नु
    <br>
    <br>
    - अघोरी गाडमाथि तेर्स्याएको फलेकको साँघु तरेपछि घनघस्याको विकट उकालो आइपुग्नु
    <br>
    <br>
    - लेखकको शरीर अलिक मोटो भएकाले उनलाई उकालो देख्ने बित्तिकै डर लाग्नु
    <br>
    <br>
    - नेपालका विभिन्न सडकहरूलाई सराप्दै उकालो लागिरहनु
    <br>
    <br>
    - चन्द्रमा जानेलाई पनि यति असजिलो भएन होला भन्दै पानी समेत खान नपाउनु
    <br><br><br><br>
    <span>२. यस नियात्रामा तपाईंलाई सबैभन्दा रोचक लागेको घटना कुन हो, भन्नुहोस् ।</span>
    <br><br>
    यस नियात्रामा मलाई सबैभन्दा रोचक लागेको घटना घनघस्याको डरलाग्दो र विकट उकालो चढ्ने क्रममा नियात्राकारले
    सिंहदरबार लगायतका स्थानका सडकलाई सरापेको घटना हो ।
    <br><br><br>
    <span>३. पाठको दोस्रो अनुच्छेदमा उल्लेख भएका स्थानको सूची बनाउनुहोस् ।</span>
    <br><br>
    खप्तड, तुम्लिङ, राजापुर, तिल्केनी, घनघस्या, चन्दनी, टुकुचा, सतबाँझ, ट्याम्के डाँडो, अन्तु डाँडो,
    चन्द्रागिरि, अघोरी गाड, पुवा खोला
    <br><br><br>
    <span>४. तलको नियात्रांश पढी सोधिएका प्रश्नको उत्तर भन्नुहोस् :</span>
    <br><br>
    <span>(क) सेती नदी र घनघस्याका बिचमा रहेका समानता र भिन्नता के के हुन् ?</span>
    <br><br>
    घनघस्याको उकालो काट्ताका नियात्राकार ताना शर्माले प्रस्तुत नियात्रांशमा सेती नदी र घनघस्याका बिचमा रहेका
    केही समानता र केही भिन्नतालाई रोचक ढङ्गबाट प्रस्तुत गरेका छन् । सेती नदी र घनघस्याको रिसमा समानता रहेको
    नियात्राकारले उल्लेख गरेका छन् । त्यस्तै सेती नदी भासिँदै गएको तर घनघस्या भने ठाडोको ठाडै रहेको कुरामार्फत यी दुईका
    बिचमा रहेको असमानतालाई प्रस्तुत गरिएको छ ।
    <br><br>
    <span>(ख) घनघस्यालाई कसरी मानवीकरण गरिएको छ ?</span>
    <br><br>
    प्रस्तुत नियात्रांशमा नियात्राकार ताना शर्माले घनघस्यालाई मानवीकरण गरेका छन् । सरल र आकर्षक शैलीका माध्यमबाट
    मानवीकरण गरिएको छ, स्वाभाविक मानवीकरण गरिएको छ । टाउकामा बरफको केश फुलाएको, अररो वृद्ध शरीर, गजधुम्म परेको, रिसाएको,
    टाउको झुकाउनुको सट्टा झन् झन् दृढ हुँदै गएको जस्ता कुराहरूमार्फत नियात्राकारले घनघस्याको मानवीकरण गरेका छन् ।
    <br><br><br><br>
    <span>५. दिइएका नियात्रांश पढी सोधिएका प्रश्नको उत्तर लेख्नुहोस् :</span>
    <br><br>
    <span>(क) घनघस्याको उकालो चढ्दा अन्य विभिन्न ठाउँका सकडलाई सराप्नुपर्ने कारण के हो ?</span>
    <br><br>
    नियात्रांशमा नियात्राकार ताना शर्माले जोगबनीदेखि धरानसम्मको बाटो, भादगाउँदेखि बाह्रबिसेसम्मको बाटो,
    सिंहदरबार अगाडिको बाटो र बुटवल भैरहवाको बाटोलाई सरापेका छन् । यी बाटाहरू कालो पत्रे भएका र यातायातको सुविधा भएका थिए
    तर घनघस्याको बाटो त्यस्तो थिएन । चुच्चे ढुङ्गाहरू तेर्सिएका अप्ठ्यारो गोरेटो बाटोमा हिँड्नुपर्दा अन्य विभिन्न ठाउँका
    सडकलाई सम्झेर सराप्नु परेको हो ।
    <br><br><br>
    <span>(ख) निल आर्मस्ट्रङहरूलाई किन चन्द्रमामा पुग्न फिटफिटी परेन ?</span>
    <br><br>
    नियात्राकार ताना शर्माको समूह पानीसमेत खान नपाएर घनघस्याको उकालो चढ्नु परेको थियो । उनीहरूलाई त्यहाँ निकै
    फिटफिटी परेको थियो । निल आर्मस्ट्रङहरूलाई चन्द्रमा? पुग्न फिटफिटी नपर्नुको कारण उनीहरू चन्द्रमा पुग्दा उनीहरूसँग
    प्रशस्तै वैज्ञानिक उपकरण र आवश्यक सामग्री थिए ।
    <br><br><br><br>
    <span>७. यात्रामा सहभागीले कस्ता समस्याको सामना गर्नुपयो, छोटकरीमा लेख्नुहोस् ।</span>
    <br><br>
    नियात्राकार ताना शर्मा र उनको टोलीले घनघस्याको उकालो काट्ने क्रममा विभिन्न समस्याको सामना गर्नुपन्यो । उक्त
    समयमा त्यस ठाउँमा कुनै सुविधाहरू थिएन । उनीहरूले हिँडेरै गन्तव्यसम्म पुग्नुपरेको थियो । आतस लाग्दो उकालो, तिखा
    ढुङ्गा भएका बाटाहरू अनि पानी खानसमेत नपाउने अवस्थाको सामना गर्दै उनीहरू अगाडि बढेका थिए । त्यस्तै ठाउँ ठाउँमा
    साथीहरूसमेत हराएका थिए ।
    <br><br><br><br>
    <span>८. भाव विस्तार गर्नुहोस् :</span>
    <br><br>
    <span>(क) यो हिउँ मेरो थियो, मेरो मुटुको थियो र हिमाली हार्दिकता बोकेको र चम्किलो थियो ।</span>
    <br><br>
    तारानाथ शर्मा (वि.सं. १९९१) को 'घनघस्याको उकालो काट्ता' नियात्रा एक उत्कृष्ट र चर्चित नियात्रा हो । नियात्रा
    विधाका सुरुवातकर्ताका रूपमा ताना शर्मालाई लिने गरिन्छ । उनका थुप्रै कृतिहरू प्रकाशन भएका छन् । यस नियात्रामा उनले
    नेपालको सुदुर क्षेत्रको यात्रा गर्दाका आरोह अवरोहहरूलाई निजात्मक शैलीमा मार्मिक तरिकाले प्रस्तुत गरेका छन् ।
    <br><br>
    नेपाललाई हिमालयको देश भनेर चिनिन्छ । यहाँको हिउँ खेल्न र हेर्न विदेशीहरूसमेत आउँछन् । तर नेपालकै अधिकांशले हिउँ
    हेर्ने र हिउँमा खेल्ने आनन्द लिन पाएका हुँदैनन् । नियात्राकार शर्माले पनि पहिलो पटक फिक्कलमा, त्यसपछि एक दुई पटक
    दार्जिलिङमा अलिअलि हिउँको अनुभव गरेका थिए । हिउँ राम्रोसँग देखेको र अनुभव गरेको शर्माले बेलायतमा मात्र हो । त्यसपछि
    नियात्राकार शर्माले सतबाँझको लेकमा हिउँको राम्रोसँग अनुभव गर्ने र हिउँसँग खेल्ने मौका पाए । त्यो उनको आफ्नो देशको
    हिउँ थियो । आफ्नोपनको हिउँ थियो । आफ्नो मुटु थियो । नेपालको हिमाली क्षेत्रको हार्दिकता बोकेको सुन्दर र चम्किलो थियो
    । माथिको नियात्रांशमा नियात्राकारले आफ्नोपनको महत्त्व प्रकट गरेका छन् । आफ्नोपनसँग आत्मियता प्रकट गरेका छन् । आफूमा
    भएको राष्ट्रप्रेमको भावनालाई हिउँझैँ सफा र चम्किलो रूपमा प्रकट गरेका छन् ।
    <br><br><br><br>
    <span>(ख) प्रकृतिसित जुध्नु नै जीवनको रमाइलो हो भन्ने भावलाई ह्याकुलाले छोपेर नै म सुदूरपश्चिमको भ्रमणमा निक्लेको थिएँ ।</span>
    <br><br>
    तारानाथ शर्मा (वि.सं. १९९१) को 'घनघस्याको उकालो काट्ता' नियात्रा एक उत्कृष्ट र चर्चित नियात्रा हो । नियात्रा
    विधाका सुरुवातकर्ताका रूपमा ताना शर्मालाई लिने गरिन्छ । उनका थुप्रै कृतिहरू प्रकाशन भएका छन् । यस नियात्रामा उनले
    नेपालको सुदुर क्षेत्रको यात्रा गर्दाका आरोह अवरोहहरूलाई निजात्मक शैलीमा मार्मिक तरिकाले प्रस्तुत गरेका छन् ।
    <br><br>
    प्रकृतिसँग जुध्नु, खेल्नु र आनन्द लिनुलाई नियात्राकारले जीवनको रमाइलो बताएका छन् । उनले यही बुझाइलाई ह्याकुला
    अर्थात् छातीमा राखेर सुदूर र विकट क्षेत्रको यात्राका क्रममा निक्लेको यथार्थलाई उल्लेख गरेका छन् । नियात्राकार
    शर्माले उक्त स्थान कस्तो छ भन्ने थाहा नपाएर होइन अविकसित र अप्ठ्यारो छ भन्ने थाहा पाएर नै त्यहाँ यात्रामा निस्केका
    थिए । उनले घनघस्यालाई गजधुम्म परेर मान्छेसित रिसाएको र ठडिएको ठडियै देख्छन् । त्यो आतेस लाग्दो र कठिन उकालोसँग
    जुध्दै आफ्नो गन्तव्यमा पुग्ने अठोट गर्छन् । घनघस्या जस्तै दृढ बन्ने निश्चय गर्दै यात्रामा अघि बढ्छन् । यसरी यस
    नियात्रांशमा नियात्राकार शर्माले प्रकृतिको आरोह अवरोह झेल्दै त्यसलाई आनन्द मान्दै प्रकृति जस्तै दृढ हुनुपर्ने आशय
    व्यक्त गरेका छन् ।
    <br>
    <br>
</body>

</html>